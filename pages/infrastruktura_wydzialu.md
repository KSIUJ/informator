---
layout: page
title: Infrastruktura wydziału
---

Budynek Wydziału Matematyki i Informatyki znajduje się przy ul. Łojasiewicza 6, na terenie Kampusu 600-lecia Odnowienia UJ.   

### Plan budynku
Plan budynku dostepny jest pod [adresem](https://intra.matinf.uj.edu.pl/plan/). 

### Pomieszczenia do nauki
W grupie wszystko idzie lepiej - nauka również. Doskonale o tym wiemy, stąd na naszym Wydziale nie mogło zabraknąć miejsc do wspólnej nauki. Sale 0138 i 0139 (na przeciw stołówki) czekają na wszystkich, którzy poszukują miejsc do nauki.

### Komputery na wydziale
Czasami każdy potrzebuje skorzystać z ogólnodostępnych komputerów - taką możliwość studenci naszego wydziału mają w sali 0020. Po stronie informatyki są trzy typy komputerów - dyskowe z Windowsem 10 (na który logujesz się tylko kontem student bez hasła), bezdyskowe oraz stacje robocze Apple (przeznaczone na przedmiot "Programowanie iOS" - spokojnie, jest fakultatywny).

Na bezdyskowych możesz zabootować Linuksa, do którego działa konto wydziałowe lub maszynę wirtualną z Windowsem 7 - masz na niej pełne prawa administratora, ale przechowywany jest jedynie profil - jeśli się zalogujesz. Ważna uwaga - urządzenia USB do maszyny podpinasz przez menu, które się pojawi po najechaniu kursorem do dolnej krawędzi. Jeśli wpadnie Ci do głowy próba zamknięcia "okna" VirtualBox - niestety, ale host linuksowy ubije system.

Quota na dysku sieciowym wynosi zaledwie 100MB (współdzielone z kontem pocztowym), więc należy uważać i okresowo czyścić katalog plików tymczasowych.

Pamiętaj, że dzięki możliwości zapisaniu plików na swoim profilu dostępnym z każdego miejsca z internetem (poprzez ssh - patrz opis kont), pendrive nie jest ci potrzebny - co nie zmienia faktu, że zalecamy robić backupy ;)

### Stołówka 
W głównym korytarzu Wydziału (na parterze, po lewej stronie) znajduje się stołówka Docent, w której można zakupić obiady, zapiekanki czy kanapki.

### Sala z pufami
Każdy czasem potrzebuje odrobiny odpoczynku :) Specjalnie dla zmęczonych studentów na przeciw sali 0004 (na parterze, po stronie matematyki) powstało ogólnodostępne pomieszczenie wypełnione wygodnymi pufami. Z doświadczenia bardzo polecamy!

### Bilard
Nie każdy o tym wie, jednak na poziomie -1 udostępnione zostało pomieszczenie ze stołem do bilardu. Wystarczy pobrać klucz z portierni i zagrać!

### Siłownia na wolnym powietrzu
Po prawej stronie od wydziału wszyscy dbający o zdrowie studenci (i nie tylko!) mogą korzystać z ogólnodostępnej siłowni pod chmurką. 

### Taras
Taras otwarty jest w (prawie wszystkie) słoneczne dni. Wejście na taras znajduje się na przeciw sali 2159. 

### Muzeum wydziałowe
Mini-muzeum historii komputerów oraz informatyki znajduje się tuż przy wejściu, w głównym korytarzu Wydziału. Warto tam zajrzeć, by przekonać się jak wiele się zmieniło w tej dziedzinie na przestrzeni ostatnich lat.
