---
layout: default
---
<div class="content">
<h2 id="kierunki-studiow-oraz-specjalnosci-oferowane-na-wmii" class="subheader">Kierunki studiów oraz specjalności oferowane na WMiI</h2>

<div class="panel">
<a name="matematyka"></a>
<h3 id="matematyka" class="panel-header">Matematyka</h3>
<div class="panel-text">

<h4 id="dlaczego-warto-ja-studiowac">Dlaczego warto ją studiować?</h4>

<p>Matematyka jest dziedziną nauki potrzebną do podejmowania decyzji oraz rozwiązywania problemów natury codziennej. Jej szeroka gama zastosowań, zarówno w obszarach tradycyjnych, takich jak fizyka czy technika oraz tych bardziej nowoczesnych: biotechnologia, IT, finanse powoduje ciągłe zapotrzebowanie na absolwentów tego kierunku. Studia matematyczne prowadzone na naszym wydziale łączą wielowiekową tradycję z nowoczesnością, teorię z jej zastosowaniami, wysoki poziom nauczania z przyjazną dla studentów atmosferą. Badania prowadzone w wielu krajach wyraźnie pokazują, że zawód matematyka jest jednym z najbardziej opłacalnych i atrakcyjnych zawodów. Studia te dadzą Ci szansę uzyskania ogromnych zasobów wiedzy oraz znalezienia dobrze płatnej i interesującej pracy.</p>

<h4 id="specjalnosci-dostepne-na-kierunku-matematyka">Specjalności dostępne na kierunku matematyka:</h4>

<ul>
<li><strong>biomatematyka</strong> - jest specjalnością zajmującą się rozwojem metod matematycznych na potrzeby biologii. Wybierając tę specjalność będziecie mogli poznać takie dziedziny wiedzy jak: ekologia ewolucyjna, bioetyka, statystyka w medycynie czy bioinformatyka;</li>
<li><strong>matematyka w ekonomii</strong> - pozwala na poszerzenie wiedzy matematycznej o elementy ekonomii. Wybór tej specjalności często łączony jest z równoległym studiowaniem ekonomii na Wydziale Zarządzania i Komunikacji Społecznej.</li>
<li><strong>matematyka ogólna</strong> - pozwoli Ci na zdobycie wszechstronnego wykształcenia w dziedzinie matematyki, umożliwiającego wybór najodpowiedniejszej dla Ciebie specjalności na studiach stopnia drugiego.</li>
<li><strong>matematyka stosowana</strong> - dzięki tej specjalności poznasz podstawy modelowania matematycznego, informatyki oraz posiądziesz wiedzę, która umożliwi Ci pracę w działach finansowych, przemyśle, IT;</li>
<li><strong>matematyka teoretyczna</strong> - posiada rozszerzony program przedmiotów podstawowych i jest kierowana w szczególności do osób myślących o karierze naukowej w przyszłości.</li>
</ul>

</div>
</div>
<div class="panel">
<a name="informatyka"></a>
<h3 id="informatyka" class="panel-header">Informatyka</h3>
<div class="panel-text">

<h4 id="dlaczego-warto-ja-studiowac-1">Dlaczego warto ją studiować?</h4>

<p>Informatyka na naszym wydziale to nie tylko solidne podstawy programistyczne, ale także ogromny obszar inżynierii oprogramowania, czyli: analizy wymagań, przez analizę biznesową, projektowanie architektury, wykorzystanie profesjonalnych narzędzi wspomagających tworzenie oprogramowania, testowanie, debugowanie, pomiar jakości, wdrażanie, dokumentowanie oraz poznanie zagadnieniach związanych z utrzymywaniem systemu czy zarządzaniem projektami IT. Instytut Informatyki i Matematyki Komputerowej prowadzi bardzo intensywną współpracę z krakowskimi firmami IT, tj. Brown Brothers Harriman, JCommerce, Motorola, Nokia, Sabre, Samsung, Sii i wiele innych. Pracownicy tych firm organizują dla studentów wykłady, warsztaty, laboratoria, seminaria, sesje &quot;speed-recruitment&quot;. Dzięki temu już w trakcie studiowania będziesz miał okazję dowiedzieć się, jak pracuje się w tych firmach oraz jakich pracowników poszukują.</p>

<h4 id="specjalnosci-na-kierunku-informatyka">Specjalności na kierunku informatyka:</h4>

<ul>
<li><strong>inżynieria oprogramowania</strong> - jest specjalnością, dzięki której nauczysz się myśleć algorytmicznie, będziesz potrafił pracować w zespole stosującym różne modele wytwarzania oprogramowania, poznasz dogłębnie kilka najpopularniejszych języków programowania, a także dowiesz się czym są wzorce projektowe i jak sensownie używać ich w programowaniu. Ta specjalność pozwoli Ci poznać techniki efektywnej komunikacji z klientem oraz członkami zespołu projektowego i przygotuje Cię do pracy w dużych firmach IT na stanowiskach: programisty, analityka biznesowego, analityka systemowego, testera czy inżyniera jakości.</li>
<li><strong>informatyka stosowana</strong> - specjalność ta kładzie nacisk na inżynierię systemów. Jest ona dobrym wyborem dla osób, które chcą związać rozwój swojej kariery z takimi stanowiskami jak: administrator baz danych, projektant stron internetowych, administrator sieci.</li>
<li><strong>modelowanie, sztuczna inteligencja i sterowanie</strong> - specjalność ta skupia się na zagadnieniach związanych z modelowaniem i symulowaniem działania różnego rodzaju systemów – od prostych układów do złożonych procesów fizycznych, chemicznych, biologicznych czy społecznych występujących w rzeczywistym świecie.</li>
<li><strong>informatyka teoretyczna</strong> - jest to specjalność przeznaczona dla tych, którym nie wystarczy odpowiedź na pytanie &quot;jak to działa&quot;, ale chcą również dowiedzieć się &quot;dlaczego to działa&quot;. Poznasz najważniejsze działy teoretyczne informatyki: teorię języków formalnych, matematykę dyskretną, teorię złożoności obliczeniowej, teorię rozstrzygalności oraz nauczysz się prowadzić badania naukowe oraz czytać informatyczne prace naukowe ze zrozumieniem i jak na ich podstawie wymyślać nowe, nieistniejące jeszcze metody, modele i techniki mające zastosowanie w informatyce.</li>
<li><strong>bioinformatyka</strong> - dzięki tej specjalizacji posiądziesz ugruntowaną wiedzę biologiczną, a także umiejętności pozwalające efektywnie przetwarzać tego typu dane i wyciągać z nich istotne biologicznie i statystycznie uzasadnione wnioski oraz dowiesz się, jak wykorzystywać metody i narzędzia programistyczne do rozwiązywania problemów z pogranicza nauk biologicznych.</li>
</ul>

</div>
</div>
<div class="panel">
<a name="matematyka-komputerowa"></a>
<h3 id="matematyka-komputerowa" class="panel-header">Matematyka Komputerowa</h3>
<div class="panel-text">

<h4 id="dlaczego-warto-ja-studiowac-2">Dlaczego warto ją studiować?</h4>

<p>Matematyka komputerowa jest stosunkowo nowym kierunkiem, który ciągle się rozwija, dostosowując do aktualnych zapotrzebowań studentów i rynku. Daje dość dużą dowolność w wyborze realizowanych kursów- zarówno matematycznych, jak i informatycznych. Większy nacisk kładzie się tam na własności numeryczne przerabianych zagadnień oraz zastosowanie obliczeń komputerowych do rozwiązywania problemów matematycznych. Pomimo iż większość kursów realizowanych jest wspólnie z kierunkiem Informatyka, grupy ćwiczeniowe MK przeważnie mają dedykowanych prowadzących i czasem nieco inny program zajęć. Matematyka komputerowa jest raczej kierunkiem kameralnym, co sprzyja studenckiej integracji i powoduje, że studenci bardzo szybko oswajają się na wydziale.</p>

</div>
</div>
<div class="panel">
<a name="informatyka-analityczna"></a>
<h3 id="informatyka-analityczna" class="panel-header">Informatyka Analityczna</h3>
<div class="panel-text">

<h4 id="dlaczego-warto-ja-studiowac-3">Dlaczego warto ją studiować?</h4>

<p>Studia pierwszego stopnia o specjalności informatyka analityczna kształcą w zakresie podstaw informatyki obejmujących algorytmikę, paradygmaty języków oprogramowania, elementy teorii obliczeń, wybrane działy matematyki. Student poznaje kilka języków programowania i środowisk programistycznych. Nabywa umiejętności przygotowywania, realizacji i weryfikacji projektów informatycznych indywidualnie i pracując w zespole. Kształci się w dziedzinie budowy oprogramowania oraz efektywnego posługiwania się oprogramowaniem istniejącym - systemami operacyjnymi, bazami danych, sieciami komputerowymi.</p>
</div>
</div>
</div>