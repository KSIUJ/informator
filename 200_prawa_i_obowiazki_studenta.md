# Wybrane prawa i obowiązki studenta

Dokumentem opisującym szczegółowo wszystkie prawa oraz obowiązki studenta jest regulamin Uniwersytetu Jagiellońskiego. W tym rozdziale postaramy się omówić najistotniejsze kwestie, które wynikają wprost z regulaminu, a wszystkich tych, którzy będą chcieli zapoznać się z nim bardziej szczegółowo odsyłamy na stronę Samorządu Studentów.Dodatkowo już w tym miejscu zachęcamy wszystkie osoby, które mają problem ze zrozumieniem regulaminu, są w trudnej sytuacji na studiach i nie mają już pomysłu na to, jak wyjść z opresji lub mają problem ze sporządzeniem jakiegoś pisma do korzystania z pomocy oferowanej przez Zespół Praw Studenta powołany przez Samorząd Studentów Uniwersytetu Jagiellońskiego celem pomocy studentom w wyżej wymienionych kwestiach. Zespół Praw Studenta na pewno znajdzie dla Was jakieś rozwiązanie i pomoże Wam w miarę możliwości, a znaleźć ich można pod tym adresem - [http://www.samorzad.uj.edu.pl/comission/staticPage/4/262](http://www.samorzad.uj.edu.pl/comission/staticPage/4/262).

## Program studiów

Jak czytamy w regulaminie:

>Program studiów określa w szczególności sposób realizacji założonych efektów kształcenia w  postaci  treści  kształcenia  na  danym  kierunku  lub  specjalności,  formę  realizacji poszczególnych przedmiotów, liczbę punktów ECTS związanych z realizacją przedmiotów, warunki  ukończenia  studiów  i  uzyskania  dyplomu  oraz  liczbę  punktów  i  inne  wymogi dopuszczenia do egzaminu dyplomowego (licencjackiego lub magisterskiego), jeżeli jest on przewidziany w tym programie.

Dany program studiów określa listę przedmiotów obowiązkowych, które student musi zrealizować, aby zaliczyć dany rok lub ukończyć studia. Ponadto na naszym Wydziale studenci mają obowiązek odbycia praktyk studenckich _przed przystąpieniem do egzaminu licencjackiego_ (obowiązek zaliczenia praktyk nie dotyczy studentów matematyki).

Do obowiązków studenta należy także złożenie deklaracji wyboru przedmiotównrealizowanych w danym roku akademickim i zadeklarowanie w niej co najmniej 60 punktów ECTS. Wyjątkiem od tej reguły może być posiadanie tak zwanej nadwyżki punktowej. O nadwyżce punktowej mówimy wtedy, gdy student zdobył w poprzednim roku więcej niż 60 punktów ECTS i punkty te odnosiły się do przedmiotów objętych programem studiów. Nadwyżka zostaje wtedy automatycznie przeniesiona na poczet kolejnego roku, a następnie dalszych lat studiów na tym samym stopniu. W praktyce deklarację przedmiotów składa się co semestr ­ należy ją wydrukować z systemu USOSweb, podpisać i zanieść do odpowiedniego sekretariatu swojej jednostki. Student jest zobowiązany do tego, aby zaliczyć wszystkie zadeklarowane przedmioty przed ukończeniem studiów (na danym stopniu). Jeśli w trakcie roku akademickiego zmieniony zostaje harmonogram prowadzenia zajęć, student ma prawo zrezygnować z zadeklarowanego przedmiotu i ma na to 7 dni od zaistnienia zdarzenia.

## Wpis warunkowy

Jeśli student uzyska w trakcie roku akademickiego co najmniej 50 punktów ECTS, ale mniej niż 60, ma możliwość uzyskania wpisu na kolejny rok studiów. Jednocześnie student zobowiązuje się do tego, aby uzupełnić powstałą różnicę punktową w następnym roku akademickim, bowiem wedle regulaminu nie można skorzystać z wpisu warunkowego dwukrotnie w kontekście niezaliczenia tego samego przedmiotu. Wniosek o uzyskanie wpisu warunkowego należy złożyć przed rozpoczęciem nowego roku akademickiego. Wzór takiego podania znajdziecie między innymi na stronie Samorządu Studentów UJ - [http://www.samorzad.uj.edu.pl/main/libraryShow/1/564](http://www.samorzad.uj.edu.pl/main/libraryShow/1/564). 

## Wznowienie studiów na tym samym kierunku lub specjalności

Na wniosek studenta Dziekan Wydziału może wyrazić zgodę na uwzględnienie zaliczonego już przedmiotu w okresie 5 lat od daty jego zaliczenia, w przypadku wznowienia studiów na tym  samym  kierunku, specjalności  lub  udziału  w  programie  wymiany  studenckiej. Jeśli student  zdał  przedmiot  programowo  zbieżny  (lub  nawet  poszerzony)  na  innym  kierunku studiów lub na innej uczelni, także może wnioskować o zaliczenie tego przedmiotu.

## Egzaminy

Jak  wynika  wprost  z  regulaminu,  prowadzący  ma  obowiązek  wyznaczenia  co  najmniej jednego  egzaminu  w  sesji  zwykłej  oraz  co  najmniej  jednego  w  sesji  poprawkowej. Zwyczajowo jest tylko jeden egzamin w sesji zwykłej i jeden w poprawkowej, a każdy kolejny termin jest tylko dobrą wolą prowadzącego przedmiot. Jeżeli  student  nie  uzyska  zaliczenia  z  ćwiczeń,  które  jest  warunkiem  przystąpienia  do egzaminu  ma  prawo  do  jednego  poprawkowego  terminu  zaliczenia  tych  ćwiczeń  przed rozpoczęciem poprawkowej sesji. W takiej sytuacji student traci pierwszy termin egzaminu i może przystąpić tylko do egzaminu poprawkowego. Student z własnej woli ma prawo nie przystąpić do egzaminu w pierwszym terminie. W takiej sytuacji może przyjść na egzamin poprawkowy, ale nie zostanie mu przywrócony pierwszy termin. Jednym  z  ważniejszych  praw  studenta  odnoszących  się  do  egzaminów  i  wszelkich ocenionych prac pisemnych jest to, że student ma prawo do ich wglądu.

## Dodatkowy termin egzaminu

Są takie sytuacje, które całkowicie uniemożliwiają studentowi obecność na egzaminie. Może się  na  przykład  okazać,  że  student  kilka  dni  przed  egzaminem  ulegnie  poważnemu wypadkowi i trafi do szpitala. W takich sytuacjach istnieje możliwość przywrócenia terminu egzaminu, a wniosek o dodatkowy termin należy  złożyć w ciągu 7 dni od tego, na którym student z poważnych przyczyn nie mógł się pojawić. Chcielibyśmy zaznaczyć, że student ma prawo  złożyć  taki  wniosek,  ale  niekoniecznie  musi  mu  ten  termin  zostać  przyznany. Nieobecność  na  egzaminie  może  zostać  usprawiedliwiona  tylko  i  wyłącznie  z  bardzo poważnych  przyczyn  i  nie  należy  nadużywać  prawa  do  złożenia  takiego  wniosku  bez uzasadnionego powodu.

## Powtarzanie roku

Przede wszystkim nie można powtarzać pierwszego roku studiów ­ ani pierwszego stopnia, ani drugiego. Powtarzanie roku jest kolejnym z kół ratunkowych, które może uratować studenta z opresji. Jest dostępne raz w trakcie studiów licencjackich i raz w trakcie studiów magisterskich. Jeśli student  nie  uzyskał  wymaganej  liczby  punktów  ECTS  lub  nie  spełnia  innych  warunków zaliczenia  danego  roku  studiów  zgodnie  z  programem  studiów,  może  złożyć  wniosek  o powtarzanie roku. Wniosek taki należy złożyć przed rozpoczęciem roku akademickiego, na który  chce  uzyskać  wpis.  Zwyczajowo  o  terminy  składania  tego  wniosku  należy  pytać  w sekretariacie dydaktycznym. Należy  pamiętać,  że  student  ma prawo do powtarzania roku i  jeśli  tylko  będzie  spełniał powyższe warunki, to będzie mógł z niego skorzystać.

## Nadzwyczajne powtarzanie roku

W szczególnie uzasadnionych przypadkach student może wnioskować o ponowne powtarzanie tego samego lub innego roku studiów. Ta możliwość jest dostępna tylko raz w trakcie toku studiów.

## Praca dyplomowa

Na wniosek studenta, kierownik podstawowej jednostki organizacyjnej może dokonać zmiany kierującego pracą dyplomową. Praca dyplomowa może być przygotowana przez więcej niż jednego studenta, o ile można w niej wyodrębnić części przygotowywane samodzielnie  przez poszczególnych studentów i na tej podstawie określić nakład i wartość merytoryczną pracy każdego z nich. W uzasadnionym przypadku opiekunem pracy dyplomowej lub recenzentem może być osoba zatrudniona na innym wydziale.

## Indywidualny plan studiów

Dziekan może wyrazić zgodę na Indywidualny Plan Studiów na wniosek studenta, którego sytuacja życiowa nie pozwala na uczęszczanie na zajęcia i zaliczanie przedmiotów zgodnie z planem studiów, w szczególności w przypadku:

+ niepełnosprawności lub choroby
+ odbywania studiów na więcej niż jednym kierunku lub specjalności
+ sprawowania opieki na dzieckiem

Indywidualny Plan Studiów polega w szczególności na modyfikacji sekwencyjnego systemu zajęć i egzaminów oraz modyfikacji formy zaliczeń i egzaminów, liczby punktów ECTS wymaganej do zaliczenia roku studiów, porządku zajęć dydaktycznych w ramach toku studiów, wymiaru godzin zajęć dydaktycznych, uzyskaniu indywidualnej opieki nauczyciela akademickiego, eksternistycznym zaliczaniu zajęć w porozumieniu z prowadzącym przedmiot oraz zmianach terminów egzaminów i zaliczeń. Student ubiegający się o przyznanie Indywidualnego Planu Studiów przedstawia dziekanowi do zaakceptowania tryb zaliczeń i egzaminów przewidzianych na dany semestr, a w przypadku przedmiotów całorocznych na rok akademicki, oraz warunki zaliczeń uzgodnione i zaopiniowane przez nauczycieli akademickich odpowiadających za realizację poszczególnych przedmiotów w danym semestrze.

## Indywidualny Program Studiów

Indywidualny Program Studiów polega na modyfikacji programu studiów w celu dostosowania go do zainteresowań naukowych studenta lub umożliwienia mu prowadzenia badań naukowych oraz przyznaniu indywidualnej opieki nauczyciela akademickiego. Student ubiegający się o przyznanie Indywidualnego Programu Studiów przedstawia dziekanowi do zaakceptowania propozycję programu na najbliższy rok akademicki uzgodnioną z nauczycielem akademickim, który wyraził zgodę na pełnienie funkcji opiekuna naukowego. W przypadku niewskazania przez studenta kandydata na opiekuna naukowego, opiekuna wyznacza dziekan. Opiekunem naukowym studenta może być pracownik posiadający co najmniej stopień naukowy doktora. Szczegółowe zasady odbywania studiów według Indywidualnego Programu Studiów lub Indywidualnego Planu Studiów określa rada wydziału (IPS i IPS).

## Przedmioty z innych kierunków i specjalności

Student może, za zgodą kierowników podstawowych jednostek organizacyjnych, zaliczać przedmioty z innych kierunków i specjalności, a także realizować część programu studiów na innych uczelniach, w tym zagranicznych.

## Urlop studencki

Student, który zaliczył pierwszy rok studiów ma prawo do skorzystania z urlopu studenckiego. Łączny wymiar urlopu studenckiego nie może być dłuższy niż 2 semestry. Aby skorzystać z tego przywileju należy przedłożyć odpowiednią deklarację dziekanowi przed rozpoczęciem nowego semestru. Urlop studencki nie jest przyznawany wstecz ­ jeśli student złoży deklarację w trakcie trwania semestru urlop zostanie mu przyznany dopiero od następnego semestru.

## Urlop dziekański

Na wniosek studenta dziekan może udzielić urlopu dziekańskiego ze względu na ważne okoliczności, które uniemożliwiają studentowi udział w zajęciach dydaktycznych, w szczególności wynikające ze stanu zdrowia, niepełnosprawności lub też związane z urodzeniem i wychowywaniem dziecka. Łączny wymiar urlopu dziekańskiego nie może być dłuższy niż 4 semestry. Student może ubiegać się o przyznanie urlopu dziekańskiego bezpośrednio po zaistnieniu przyczyny. Udzielenie urlopu dziekańskiego za okres miniony lub w trakcie trwania sesji egzaminacyjnej jest niemożliwe, chyba że przyczyna uzasadniająca udzielenie urlopu powstała wcześniej. W okresie urlopu student może, za zgodą dziekana i na warunkach przez niego określonych, brać udział w zajęciach oraz zaliczać  przedmioty objęte programem studiów.

## Nadzwyczajne powtarzanie przedmiotu

<TODO>