---
layout: default
---
<div class="content">
<h1 id="studiowanie-i-narzedzia-studenta" class="subheader">Studiowanie i narzędzia studenta</h1>

<h2 id="usos" class="subheader">USOS</h2>

<p>Poniższy rozdział zostanie poświęcony na omówienie najważniejszych kwestii dotyczących obsługi studenckiego konta w systemie USOSweb (<a href='http://www.usosweb.uj.edu.pl' title=''>www.usosweb.uj.edu.pl</a>). Postaramy się pokazać Wam, że nie taki diabeł straszny, jak go malują ;)</p>

<div class="panel">
<a name="elektroniczny-indeks"></a>
<h3 id="elektroniczny-indeks" class="panel-header">Elektroniczny indeks</h3>
<div class="panel-text">

<p>Na Uniwersytecie Jagiellońskim od roku akademickiego 2011/2012 obowiązuje tak zwany e-indeks. Mimo to papierowy indeks może zostać wydany studentowi na jego wniosek, a prowadzący zajęcia ma obowiązek wpisać ocenę do indeksu na prośbę studenta.   </p>

<p>Wszystkie oceny studenta wprowadzane są do systemu USOS, a znaleźć je można w zakładce: DLA STUDENTA-&gt;MOJE STUDIA-&gt;oceny. Zdarza się także, że prowadzący wpisują do USOS-a cząstkowe punktacje lub oceny z przeprowadzonych sprawdzianów czy kolokwiów i takich informacji należy szukać w zakładce MÓJ USOSWEB (sprawdziany studenta).</p>

</div>
</div>
<div class="panel">
<a name="poczta-uniwersytecka"></a>
<h3 id="poczta-uniwersytecka" class="panel-header">Poczta uniwersytecka</h3>
<div class="panel-text">

<p>Poczta Uniwersytecka od 2014 roku działa w chmurze, w oparciu o usługę Office 365, dzięki czemu jej użytkownicy mają dostęp do wielu darmowych usług online, takich jak Word, Excel czy OneDrive. Od chwili aktywacji nowej poczty tylko konto w Poczcie Uniwersyteckiej umożliwi dostęp do uniwersyteckiego Wi-Fi czy extranetu.</p>

<p>Aby aktywować konto poczty uniwersyteckiej wystarczy przejść do zakładki MODUŁY DODATKOWE-&gt;AKTYWACJA POCZTY Po wykonaniu tych kroków będzie można logować się do poczty poprzez stronę: <a href='https://outlook.com/student.uj.edu.pl' title=''>https://outlook.com/student.uj.edu.pl</a> oraz przez system USOS. Pełna aktywacja konta dla nowego użytkownika Poczty Uniwersyteckiej może zająć do 24 godzin.</p>

<p>Więcej informacji na temat funkcjonalności usługi Office 365 znajdziecie na stronie: <a href='http://www.przewodniki.uj.edu.pl/poczta/student/dodatkowe-mozliwosci/' title=''>http://www.przewodniki.uj.edu.pl/poczta/student/dodatkowe-mozliwosci/</a></p>

</div>
</div>
<div class="panel">
<a name="rejestracja-na-przedmioty-a-rejestracja-bezposrednio-do-grup"></a>
<h3 id="rejestracja-na-przedmioty-a-rejestracja-bezposrednio-do-grup" class="panel-header">Rejestracja na przedmioty a rejestracja bezpośrednio do grup</h3>
<div class="panel-text">

<p>Studenci naszego wydziału samodzielnie rejestrują się na przedmioty, które chcą zaliczać w danym semestrze. Wyjątkiem od tej reguły jest pierwszy semestr studiów pierwszego stopnia, gdzie studenci automatycznie są zapisywani i przydzielani do grup ćwiczeniowych w kolejności alfabetycznej. Bardzo ważne jest, aby pamiętać, że tuż przed semestrem zimowym należy zadbać o to, żeby zarejestrować się na przedmioty oraz bezpośrednio do grup w przeznaczonych do tego celu terminach.</p>

<p>Rejestracja na przedmioty jest bardzo ważna. Dzięki niej pracownicy WMiI wiedzą, ile osób chce uczęszczać na zajęcia i tworzą odpowiednią liczbę grup ćwiczeniowych. Rejestracja bezpośrednio do grup polega na wybraniu sobie konkretnej grupy ćwiczeniowej, do której przypisany jest prowadzący, dzień i godzina odbywania się zajęć. Na wykłady są automatycznie zapisani wszyscy studenci, którzy wzięli udział w rejestracji przedmiotowej.</p>

<p>Należy także pamiętać, że jeśli student nie zarejestruje się na dany przedmiot, nie będzie mógł rejestrować się do grup utworzonych w ramach tego przedmiotu. Jeśli student przegapi termin rejestracji na przedmiot, będzie musiał poczekać na późniejsze tury rejestracji bezpośrednio do grup, gdzie nie będzie miał już tak swobodnego wyboru jak w pierwszej turze, ponieważ większość miejsc będzie już zajęta.</p>

<p>W ostateczności, jeśli student przegapi wszystkie możliwe terminy rejestracji, a będzie chciał uczestniczyć w zajęciach z danego przedmiotu, powinien się zgłosić do sekretariatu dydaktycznego swojego Instytutu lub Katedry.</p>

<p>Terminy rejestracji na przedmioty oraz bezpośrednio do grup pojawiają się w zakładce DLA STUDENTA-&gt;REJESTRACJE-&gt;kalendarz. Można je także znaleźć w zakładce AKTUALNOŚCI.</p>

</div>
</div>
<div class="panel">
<a name="podpiecia"></a>
<h3 id="podpiecia" class="panel-header">Podpięcia</h3>
<div class="panel-text">

<p>Podpięcie to przypisanie przedmiotu, na który wpisany jest student, do programu studiów, który student realizuje i w ramach którego ma być rozliczany przedmiot.</p>

<p>Należy podpiąć wszystkie przedmioty, jednak ze względu na ich charakter wyróżniamy następujący podział:</p>

<ul>
<li><strong>Przedmioty objęte planem studiów</strong> powinny zostać podpięte pod program i odpowiedni etap studiów. Podpięcie pod etap może zostać uzupełnione w terminie późniejszym, jeśli w momencie wpisu na przedmiot odpowiedni etap studiów dla studenta jeszcze nie istnieje, w szczególności dla przedmiotów realizowanych awansem, kursów realizowanych w Studium Pedagogicznym UJ, bądź przedmiotów w rejestracji na kolejny rok akademicki, uruchamianej przed rozliczeniem poprzedniego roku</li>
<li><strong>Przedmioty nieobjęte planem studiów</strong>, w szczególności kursy realizowane w ramach wolnych żetonów w Jagiellońskim Centrum Językowym, powinny zostać podpięte tylko pod program, z wykorzystaniem opcji &quot;rezygnacja z zaliczenia&quot;. Nie będą one brane pod uwagę w procesie rozliczenia studiów, uwzględniane w średniej ocen ani wykazywane na deklaracjach</li>
</ul>

<p>W przypadku przedmiotów, na które studenci rejestrują się poprzez USOSweb podpięcia należy wykonywać na bieżąco. Rejestracja na przedmiot bez dokonania podpięcia jest traktowana jako nieskuteczna. Z przedmiotów niepodpiętych studenci mogą być wyrejestrowywani w trakcie najbliższej planowej migracji danych między USOSweb a USOS (wykonywanej codziennie około 04:00 rano).</p>

<p>Wszystkie pozostałe przedmioty, na które student zostanie zapisany muszą być podpięte przez studenta w USOSweb:</p>

<ul>
<li><p>przedmioty całoroczne oraz prowadzone w semestrze zimowym - do dnia 22 października.</p></li>
<li><p>przedmioty prowadzone w semestrze letnim - do 8 marca.</p></li>
</ul>

<p>Przedmioty niepodpięte zgodnie z powyższymi terminami zostaną usunięte automatycznie w ciągu kolejnego dnia roboczego (odpowiednio 23 października i 9 marca).</p>

<p>Podpięcia znajdziemy w zakładce: DLA STUDENTÓW-&gt;MOJE STUDIA</p>

</div>
</div>
<div class="panel">
<a name="deklaracja-przedmiotow"></a>
<h3 id="deklaracja-przedmiotow" class="panel-header">Deklaracja przedmiotów</h3>
<div class="panel-text">

<p>Student ma obowiązek zadeklarowania swojego planu zajęć w każdym z semestrów nauki. Deklarację taką należy wydrukować, podpisać oraz zanieść do sekretariatu swojego Instytutu lub Katedry. Terminów na składanie deklaracji przedmiotów należy szukać w zakładce AKTUALNOŚCI - zazwyczaj pojawiają się tam po rozpoczęciu danego semestru.</p>

<p>Należy pamiętać o tym, że każdy zadeklarowany przez studenta przedmiot musi zostać przez niego zaliczony przed ukończeniem studiów - przepis ten obowiązuje wszystkich studentów, którzy rozpoczynali studia w roku akademickim 2012/2013 i latach późniejszych.</p>

<p>Deklaracje przedmiotów znaleźć można w zakładce: DLA STUDENTÓW-&gt;REJESTRACJA.</p>

</div>
</div>
<div class="panel">
<a name="patnosci"></a>
<h3 id="patnosci" class="panel-header">Płatności</h3>
<div class="panel-text">

<p>Wszelkie zobowiązania finansowe studenta wobec swojego Instytutu, Katedry czy Wydziału widoczne są w zakładce płatności. Jeśli student powtarza rok to właśnie w tym miejscu znajdzie informacje o numerze konta, pozostałej do zapłacenia kwocie i terminie zapłaty.</p>

<p>Dokonanie wpłaty powinno spowodować uaktualnienie informacji o płatnościach na USOSie. Jeżeli w ciągu tygodnia od zapłacenia należności informacje dostępne w USOSie się nie zmieniły, należy skontaktować się z sekretariatem lub dziekanatem studenckim i wyjaśnić przyczynę braku rozliczenia.</p>

<p>Płatności znaleźć można w zakładce: DLA STUDENTÓW-&gt;MOJE STUDIA.</p>

</div>
</div>
<div class="panel">
<a name="wnioski"></a>
<h3 id="wnioski" class="panel-header">Wnioski</h3>
<div class="panel-text">

<p>Wnioski o przyznanie miejsca w domu studenckim, o uzyskanie świadczeń takich jak: zapomoga, stypendium socjalne, stypendium specjalne czy rektorskie trzeba wypełnić i wydrukować w systemie USOSweb.</p>

<p>Dostępne do wypełnienia wnioski pojawiają się w zakładce: DLA STUDENTÓW-&gt;MOJE STUDIA razem z terminami, w których można je wypełniać.</p>

<p>Więcej informacji na temat wniosków znajdziecie w rozdziale <a href='#Pomoc-materialna' title=''>Pomoc Materialna</a>.</p>

</div>
</div>
<div class="panel">
<a name="rankingi"></a>
<h3 id="rankingi" class="panel-header">Rankingi</h3>
<div class="panel-text">

<p>Rankingi na naszym wydziale są tworzone w szczególności na potrzeby studentów ubiegających się o stypendium rektora dla najlepszych studentów. W zakładce tej znajdziesz ilość przyznanych Ci punktów, liczbę studentów w rankingu i swoją pozycję na tej liście.</p>

<p>Rankingi znaleźć można w zakładce: DLA STUDENTÓW-&gt;MOJE STUDIA.</p>

</div>
</div>
<div class="panel">
<a name="ankiety"></a>
<h3 id="ankiety" class="panel-header">Ankiety</h3>
<div class="panel-text">

<p>USOS umożliwia wypełnianie anonimowych ankiet dotyczących pracowników dydaktycznych oraz administracyjnych, z którymi studenci naszego wydziału na co dzień mają kontakt. Jest to bardzo istotne, ponieważ wyniki tych ankiet mają realny wpływ na jakość kształcenia i są brane pod uwagę przy przyznawaniu nagród pracowniczych czy decyzji o realizowanych w ramach programu studiów kursach i ich prowadzących.</p>

<p>Ankiety, które znajdziecie na USOSie zawierają kilka prostych pytań poruszających takie kwestie jak: nastawienie pracownika do studentów, poziom stawianych wymagań, sposób prowadzenia zajęć, punktualność.</p>

<p>Ze swojej strony bardzo zachęcamy do ich wypełniania, ponieważ wiemy, że Wasze odpowiedzi mogą przyczynić się do polepszenia jakości nauczania na WMiI.</p>

<p>Ankiety znaleźć można w zakładce: DLA STUDENTÓW-&gt;MOJE STUDIA.</p>

</div>
</div>
<h2 id="poczta-konta-wifi" class="subheader">Poczta, konta, wifi</h2>

<p>Konta, do których masz dostęp można podzielić na uniwersyteckie (ogólnouczelniane), wydziałowe i instytutowe oraz pozostałe (do pojedynczych systemów). Jest ich wiele (ale w końcu jesteś na matematyce/informatyce - nie powinno to stanowić dla Ciebie problemu) i każdy z nich jest ważny. Naturalnie pierwszą rzeczą, którą powinieneś z nimi zrobić jest zmiana hasła - to nie tylko twoje dane, ale także systemy uczelniane - dbaj o nie.</p>

<div class="panel">
<a name="konto-ogolnouczelniane"></a>
<h3 id="konto-ogolnouczelniane" class="panel-header">Konto ogólnouczelniane</h3>
<div class="panel-text">

<p>Zwane jest głównie &quot;logowaniem przez USOSa&quot;. Początkowo login do tego konta ma postać <a href='mailto:pesel@usosweb.uj.edu.pl' title=''>pesel@usosweb.uj.edu.pl</a>, zaś hasłem jest twoje hasło z systemu ERK. Login ten należy zmienić do postaci <a href='mailto:imie.nazwisko@student.uj.edu.pl' title=''>imie.nazwisko@student.uj.edu.pl</a> (lub podobnej jeżeli w systemie jest juz ktos o takim loginie) na USOSwebie w zakładce Moduły Dodatkowe-&gt;Aktywacja Poczty.</p>

<p>Konto to da Ci dostęp do samego USOSweba, systemu rejestracji żetonowych, Pegaza (o którym przeczytać możesz poniżej) oraz poczty uniwersyteckiej połączonej z nieco ograniczoną wersją Office 365 (<a href='https://login.microsoftonline.com/' title=''>https://login.microsoftonline.com/</a> - &quot;konto organizacyjne&quot; - dzięki czemu dostępny jest dysk sieciowy (1TB) i chmurowa wersja pakietu Office). Te dane posłużą Ci także do zalogowania się do WiFi uczelnianego, w tym sieci Eduroam oraz extranetu w którym można przeglądać bazy naukowe.</p>

<p>Problemami związanymi z tym kontem zajmuje się SUSS - Sekcja Usług Sieciowo-Serwerowych - <a href='http://www.suss.uj.edu.pl/informacje-dla-uzytkownikow' title=''>http://www.suss.uj.edu.pl/informacje-dla-uzytkownikow</a></p>

</div>
</div>
<div class="panel">
<a name="konta-wydziaowe"></a>
<h3 id="konta-wydziaowe" class="panel-header">Konta wydziałowe</h3>
<div class="panel-text">

<p>Login i hasło do tego systemu dostałeś wraz z legitymacją (mała biała karteczka; zmiana przez linuksa wydziałowego). Nazwa użytkownika ma formę <strong>z+numer indeksu</strong> (np. z1234567). Służy on do logowania się na komputerach w pracowniach (na windowsach, jeśli chcesz mieć dostęp do swoich plików, a na linuksach obowiązkowo) i zdalnie (też z domu - jeśli chcesz mieć dostęp do swoich plików) do wydziałowego linuksa - tego w domenie .matinf.uj.edu.pl. Szczegółowa lista konkretnych serwerów dostępna jest na <a href='https://intra.matinf.uj.edu.pl/' title=''>https://intra.matinf.uj.edu.pl/</a> (login i hasło - wydziałowe). Znajdziesz tam także informacje o licencjach, do jakich masz dostęp (m.in. Mathematica i Microsoft Dreamspark Premium - więcej o nich w osobnym rozdziale). Na intrze znajdziesz kontakt do administratorów, którzy zresetują Ci w razie potrzeby hasło. Rezydują oni w pokoju 1021.</p>

</div>
</div>
<div class="panel">
<a name="konta-instytutowe-ii-mk"></a>
<h3 id="konta-instytutowe-ii-mk" class="panel-header">Konta instytutowe (II, MK)</h3>
<div class="panel-text">

<p>Do tego konta obowiązuje ten sam login co do konta ogólnouczelnianego, lecz hasło jest niezależne (początkowo jednak takie samo). Należy je zmienić osobno przez linuksa instytutowego.</p>

<p>Dostajesz się za jego pomocą do poczty instytutowej (np. <strong><a href='mailto:imie.nazwisko@ii.uj.edu.pl' title=''>imie.nazwisko@ii.uj.edu.pl</a></strong>) oraz instytutowych linuksów - elf i virgo.ii.uj.edu.pl. Daje ono także dostęp do tzw. Intry (intranetu) na stronach pracowników i studentów na serwerze ww2.ii.uj.edu.pl gdzie zamieszczane są różne rzeczy - od materiałów do zajęć po alternatywne wersje USOSa, czyli tabelki z punktami - wszystko leży w gestii prowadzącego. Sam też możesz założyć sobie taką stronę - o tym w osobnej sekcji.</p>

<p>Do wszystkich serwerów Linuksowych można się łączyć po SSH - także spoza uczelni. Na windowsie zalecamy PuTTY oraz WinSCP (oba darmowe). Administrator instytutowy ma siedzibę w 1067.</p>

</div>
</div>
<div class="panel">
<a name="konta-pocztowe"></a>
<h3 id="konta-pocztowe" class="panel-header">Konta pocztowe</h3>
<div class="panel-text">

<p>Niezależnie od kierunku studiów, <strong>Twoim obowiązkiem jest ich sprawdzanie</strong>! Jak powiedział jeden z wykładowców - &quot;pierwsza rzecz rano - umyć się, druga - sprawdzić pocztę!&quot; ;) Przyjęte rozwiązania różnią się jednak między informatyczną a matematyczną stroną Wydziału.</p>

<p>Z perspektywy informatyków, na <strong>ogólnouczelnianej</strong> poczcie (adres <strong><a href='mailto:imię.nazwisko@student.uj.edu.pl' title=''>imię.nazwisko@student.uj.edu.pl</a></strong>) wiele się nie dzieje, choć tą drogą dochodzą wiadomości przesyłane masowo przez prowadzących przez system USOS (więcej na ten temat w sekcji o przekierowaniu poczty) oraz pojawiają się tam przydatne informacje dotyczące wszystkich studentów. Dostępna jest pod adresem <a href='https://login.microsoftonline.com/' title=''>https://login.microsoftonline.com</a> lub po prostu <a href='http://poczta.uj.edu.pl' title=''>http://poczta.uj.edu.pl</a>.</p>

<p>Dla informatyków krytyczna jest <strong>poczta</strong> <strong>instytutowa</strong> (adres <strong><a href='mailto:imię.nazwisko@ii.uj.edu.pl' title=''>imię.nazwisko@ii.uj.edu.pl</a></strong>) - poza ogłoszeniami mniej istotnymi (wykłady otwarte, praktyki, staże, konkursy itp.) są tam rozsyłane komunikaty sekretariatu o legitymacjach, konieczności złożenia deklaracji, podpięciu jakiegoś kursu itp. Dla informatyków z IIMK dostępna jest pod adresem <a href='https://mail.ii.uj.edu.pl' title=''>https://mail.ii.uj.edu.pl/</a>.</p>

<p>Wykładowcy po stronie matematycznej preferują przesyłanie materiałów, list zadań i wiadomości organizacyjnych za pośrednictwem systemu USOS. Należy więc regularnie sprawdzać podaną do kontaktu skrzynkę pocztową (<strong>ujotowską</strong> lub prywatną - więcej w sekcji o przekierowaniu poczty). Warto jednak w tym miejscu zwrócić uwagę, że niektórzy prowadzący umieszczają materiały na własnych stronach internetowych.</p>

<p>IM również udostępnia swoim studentom i pracownikom skrzynkę pocztową (strona do logowania: <a href='https://www2.im.uj.edu.pl/mail/src/login.php%20' title=''>https://www2.im.uj.edu.pl/mail/src/login.php</a>, dane takie same, jak do wydziałowych komputerów), choć nie odgrywa ona takiej roli, jak w IIMK. Informacje przesyłane na instytutową pocztę dotyczą głównie ogłoszeń sekretariatu, które są jednak umieszczane także na stronie ogłoszeń studenckich (więcej w osobnej sekcji). Jest to również sposób informowania o swoich działaniach stosowany przez Wydziałową Radę Samorządu Studentów oraz niektóre koła naukowe. Co tydzień przesyłana jest także informacja o odbywających się w najbliższym czasie seminariach. Użycie konta w domenie IM UJ jest także konieczne do uzyskania studenckiej licencji programu Wolfram Mathematica (szczegóły po zalogowaniu się na stronę <a href='https://intra.matinf.uj.edu.pl/' title=''>https://intra.matinf.uj.edu.pl/</a>).</p>

</div>
</div>
<div class="panel">
<a name="przekierowanie-poczty"></a>
<h3 id="przekierowanie-poczty" class="panel-header">Przekierowanie poczty</h3>
<div class="panel-text">

<p>Jedynie dwa powyższe adresy służą do komunikacji z prowadzącymi zajęcia - chyba nie chciałbyś, aby byle kto podpisując się twoim imieniem i nazwiskiem dowiedział się, że zawaliłeś kolosa.</p>

<p>Najlepiej ustawić sobie przekierowanie na własną skrzynkę, żeby dostawać powiadomienia o nowych wiadomościach.</p>

<p>Na informatycznej poczcie <strong>instytutowej</strong> robimy to następująco: <em>Opcje -&gt; Autoresponder-Mail Forwarding</em> -&gt; <em>Forward incoming messages to addresses listed below</em>, a na <strong>uczelnianej</strong>: ikonka koła zębatego w prawym górnym rogu -&gt; opcje -&gt; poczta -&gt; automatyczne przetwarzanie -&gt; reguły skrzynki odbiorczej -&gt; + (dodaj) -&gt; nazwa: cokolwiek, gdy nadejdzie wiadomość i: [zastosuj do wszystkich wiadomości], wykonaj następujące czynności: prześlij dalej, przekieruj lub wyślij / prześlij wiadomość dalej do… -&gt; adres email, OK, OK. Instytutowa poczta dla matematyków jest... mniej zaawansowana.</p>

<p>Zwróć uwagę, że na USOSwebie funkcjonuje <strong>u-mail</strong>, czyli możliwość wysłania maila na skrzynkę użytkownika. Żeby życie było cięższe, niektórzy prowadzący używają tego systemu do rozsysłania ogłoszeń. Adres email importowany jest co prawda z ERK, ale warto go zweryfikować. Zrobisz to przez Mój usosweb &gt; wizytówka &gt; zmiana adresu email.</p>

<p>Pamiętaj żeby szczególnie na początku roku akademickiego sprawdzać folder spam na swojej skrzynce i na bieżąco dodawać uczelniane maile do białej listy.</p>

</div>
</div>
<div class="panel">
<a name="pegaz"></a>
<h3 id="pegaz" class="panel-header">Pegaz</h3>
<div class="panel-text">

<p>Pegaz (<a href='http://pegaz.uj.edu.pl/' title=''>http://pegaz.uj.edu.pl</a>) to platforma, na której wykładowcy i ćwiczeniowcy umieszczają materiały (np. zadania) i ogłoszenia (m.in. terminy egzaminów) związane z danym przedmiotem. Są tam także fora dyskusyjne, na których<br/>szczególna aktywność odnotowywana jest przy kursach z programowania (możesz tam np prosić o wskazówki od prowadzącego odnośnie twojego rozwiązania). Na pewno przejdziesz tam<br/>jeden kurs e‐learningowy - szkolenie BHP. Login i hasło obowiązują takie same jak na USOSweb.</p>

</div>
</div>
<div class="panel">
<a name="wifi"></a>
<h3 id="wifi" class="panel-header">WiFi</h3>
<div class="panel-text">

<p>Na naszym wydziale dostepne są następujące sieci: UJ‐open, UJ‐edu / UJ‐edu1 oraz Eduoroam.</p>

<p><strong>UJ-open</strong> dostępna jest na szybko, bez szyfrowania. Po połączeniu jak przy większości hotspotów wymagane będzie zalogowanie (odbędzie<br/>się przekierowanie z pierwszej strony WWW) przy wykorzystaniu danych z<br/>USOSa. <strong>Nie jest to sieć zalecana do codziennego użytku</strong>, ponadto część portów jest zablokowana.</p>

<p>Siecią właściwą jest <strong>UJ-edu</strong>&lt;numerek&gt; - wymagają one uwierzytelniania przez WPA2-Enterprise (znowu - dane z USOSa) z protokołem EAP-GTC/PEAP lub EAP-TTLS/PAP (dla sieci z jedynką). Jak to zrobić? W dużym skrócie:</p>

<ul>
<li><strong>Android</strong> i <strong>Linuksy</strong>, które potrafią się łączyć z domowym routerem nie będą miały problemu. Wystarczy w ustawieniach sieci podać dane logowania z USOSa.</li>
<li><strong>Windows</strong> odpowiednie sterowniki może mieć już zainstalowane razem z kartą bezprzewodową (głównie intelowskie).</li>
<li><strong>Windows Phone</strong> nie wspiera i niestety nie będzie wspierał tych protokołów, ponieważ są przestarzałe :(</li>
</ul>

<p>Jeśli nie działa - poradnik jest na <a href='http://ksi.ii.uj.edu.pl/informator/wifi' title=''>http://ksi.ii.uj.edu.pl/informator/wifi</a>. Pamiętaj również, że w razie problemów możesz zajrzeć do siedziby KSI, gdzie zawsze znajdzie się ktoś kto skonfigurował to co najmniej raz. Większość kół naukowych na naszym wydziale posiada również własne routery, z których możesz korzystać będąc ich członkiem.</p>

<p>Ogólne wskazówki SUSSu - <a href='http://www.suss.uj.edu.pl/dostep-bezprzewodowy' title=''>http://www.suss.uj.edu.pl/dostep-bezprzewodowy</a></p>

<p><strong>Eduroam</strong>  to sieć hotspotów która jest dostępna na wielu znaczących uniwersytetach na całym świecie. Dostęp do niej możesz uzyskać również poprzez dane z USOSweb. Łączenie się z tą siecią przebiega bez problemów na wszystkich urządzeniach. Więcej o Eduroam znajdziesz na<br/><a href='https://www.eduroam.pl/' title=''>https://www.eduroam.pl/</a>.</p>

</div>
</div>
<div class="panel">
<a name="extranet"></a>
<h3 id="extranet" class="panel-header">Extranet</h3>
<div class="panel-text">

<p>Extranet na Uniwersytecie Jagiellońskim jest w zasadzie webowym proxy, umożliwiającym przeglądanie zasobów internetu przy użyciu IP Uniwersytetu.</p>

<p>UJ posiada wykupiony dostęp do wielu naukowych treści w postaci elektronicznej - przede wszystkim do artykułów z czasopism naukowych z całego świata. Zasoby te udostępnione są dla puli adresów IP używanych przez UJ, dlatego mamy do nich dostęp z komputerów podpiętych do sieci uniwersyteckiej. Jeśli jednak chcemy skorzystać z nich np. z domu, pozostaje nam skorzystać z extranetu, do którego logujemy się danymi z USOSa, a którego bramka znajduje się pod adresem <a href='https://extranet.uj.edu.pl/' title=''>https://extranet.uj.edu.pl/</a></p>

</div>
</div>
<div class="panel">
<a name="wasna-strona-na-serwerze-instytutowym"></a>
<h3 id="wasna-strona-na-serwerze-instytutowym" class="panel-header">Własna strona na serwerze instytutowym</h3>
<div class="panel-text">

<p>Na serwerze instytutowym (II) można także umieścić własną prostą stronę internetową (obsługuje PHP). Będzie ona dostępna pod, jakże pięknym, adresem <a href='http://ww2.ii.uj.edu.pl/~użytkownik/' title=''>http://ww2.ii.uj.edu.pl/~użytkownik/</a> (gdzie użytkownik to coś w rodzaju z1234567). Wystarczy założyć w katalogu domowym na serwerze elf.ii.uj.edu.pl katalog &quot;public_html&quot;, nadać mu prawa 755 (chmod 755 public_html/) i wrzucać pliki. Jeśli chcesz - możesz także założyć katalog chroniony hasłem wydziałowym - tak robią niektórzy wykładowcy by ograniczyć dostęp do materiałów z wykładu tylko dla studentów. Wystarczy, że założysz katalog &quot;intra&quot; w &quot;public_html&quot;.</p>

</div>
</div>
<div class="panel">
<a name="baca"></a>
<h3 id="baca" class="panel-header">BaCa</h3>
<div class="panel-text">

<p>BaCa (<a href='http://baca.ii.uj.edu.pl/' title=''>http://baca.ii.uj.edu.pl</a> ) to automatyczna testerka zadań. Po przesłaniu kodu źródłowego zadania, system sam sprawdza, czy twój program działa poprawnie i w zależności od tego ile testów uda ci się zaliczyć przydziela odpowiednią ilość punktów. Działa tam też antyplagiatorka - pamiętaj więc o uczciwości! Hasło do BaCy dostaniesz od prowadzącego dany kurs (na początek z Programowania 1) w USOSwebie w zakładce sprawdziany. Niestety, nie jest to hasło globalne i każdy kurs ma osobne konto. W razie potrzeby, prowadzący grupę może zresetować ci hasło do konta. Ogólna pomoc dostępna jest pod adresem <a href='https://sites.google.com/site/bacahelp/' title=''>https://sites.google.com/site/bacahelp/</a>.</p>

</div>
</div>
<div class="panel">
<a name="strona-ogoszen-studenckich-im"></a>
<h3 id="strona-ogoszen-studenckich-im" class="panel-header">Strona ogłoszeń studenckich IM</h3>
<div class="panel-text">

<p>Stroną, którą regularnie powinien odwiedzać każdy student matematyki są ogłoszenia studenckie sekretariatu dydaktycznego, dostępne pod adresem: <a href='https://www2.im.uj.edu.pl/board/viewforum.php?f=1' title=''>https://www2.im.uj.edu.pl/board/viewforum.php?f=1</a>Na stronie zamieszczane są informacje o wszystkich sprawach administracyjnych, które dotyczą studentów - rejestracjach na zajęcia, terminach składania deklaracji przedmiotowych, możliwości przedłużenia legitymacji. Pojawiają się tam także ogłoszenia o odwołanych zajęciach i dyżurach (choć nie wszyscy pracownicy stosują ten kanał komunikacji). Umieszczane są tam informacje o oferowanych przedmiotach dodatkowych, dostępnych stypendiach i możliwości wzięcia udziału w wymianie zagranicznej. Poprzez ogłoszenia sekretariatu o swoich działaniach informują także koła naukowe.<br/>Zalecamy sprawdzanie nowych ogłoszeń przynajmniej raz dziennie.</p>

</div>
</div>
<div class="panel">
<a name="portal-akademicki"></a>
<h3 id="portal-akademicki" class="panel-header">&quot;Portal akademicki&quot;</h3>
<div class="panel-text">

<p>Mało kto wie, ale dostęp do niektórych stron w domenie uj.edu.pl może wymagać logowania przez USOSa - są to na przykład zbiory formularzy w biurze kwestora.</p>

<p>Generalnie nie musisz się tam logować, póki nie ujrzysz komunikatu &quot;Nie masz uprawnień lub nie jesteś zalogowany.&quot;</p>

<p>Jeśli nie masz co robić, możesz sobie utworzyć (wyklikać) własną stronę (w formacie uj.edu.pl/user/imie.nazwisko).</p>

</div>
</div>
<div class="panel">
<a name="komputery-na-wydziale"></a>
<h3 id="komputery-na-wydziale" class="panel-header">Komputery na wydziale</h3>
<div class="panel-text">

<p>Po stronie informatyki są trzy typy komputerów - dyskowe z Windowsem 10 (na który logujesz się tylko kontem student bez hasła), bezdyskowe oraz stacje robocze Apple (przeznaczone na przedmiot &quot;Programowanie iOS&quot; - spokojnie, jest fakultatywny).</p>

<p>Na bezdyskowych możesz zabootować Linuksa, do którego działa konto wydziałowe lub maszynę wirtualną z Windowsem 7 - masz na niej pełne prawa administratora, ale przechowywany jest jedynie profil - jeśli się zalogujesz. Ważna uwaga - urządzenia USB do maszyny podpinasz przez menu, które się pojawi po najechaniu kursorem do dolnej krawędzi. Jeśli wpadnie Ci do głowy próba zamknięcia &quot;okna&quot; VirtualBox - niestety, ale host linuksowy ubije system.</p>

<p>Quota na dysku sieciowym wynosi zaledwie 100MB (współdzielone z kontem pocztowym), więc należy uważać i okresowo czyścić katalog plików tymczasowych.</p>

<p>Pamiętaj, że dzięki możliwości zapisaniu plików na swoim profilu dostępnym z każdego miejsca z internetem (poprzez ssh - patrz opis kont), pendrive nie jest ci potrzebny - co nie zmienia faktu, że zalecamy robić backupy ;)</p>
</div>
