## BaCa


BaCa ([http://baca.ii.uj.edu.pl](http://baca.ii.uj.edu.pl/) ) to automatyczna testerka zadań. Po przesłaniu kodu źródłowego zadania, system sam sprawdza, czy twój program działa poprawnie i w zależności od tego ile testów uda ci się zaliczyć przydziela odpowiednią ilość punktów. Działa tam też antyplagiatorka - pamiętaj więc o uczciwości! 

### Hasło
Hasło do BaCy dostaniesz od prowadzącego dany kurs (na początek z Programowania 1) w USOSwebie w zakładce sprawdziany. Niestety, nie jest to hasło globalne i każdy kurs ma osobne konto. W razie potrzeby, prowadzący grupę może zresetować ci hasło do konta. 

### Wysyłanie rozwiązań
Rozwiązanie należy opracować zgodnie z zasadami podanymi w treści zadania (zazwyczaj konieczne jest również spakowanie plików do postaci .zip). Bardzo ważne jest umieszczenie w rozwiązaniu odpowiedniego nagłówka - zazwyczaj komentarza zawierającego imię i nazwisko (czasami również nr grupy ćwiczeniowej). Następnie na podstronie wysyłanie rozwiązań należy wybrac odpowiednie zadanie, wybrać plik z dysku a następnie przesłać rozwiązanie klikając przycisk submit. Po przesłaniu zadania system automatycznie przechodzi na stronę z wynikami.

### Status rozwiązania
Strona z wynikami prezentuje w tabeli wszystkie rozwiązania przesłane do sprawdzenia w systemie. Oprócz informacji o czasie wykonania, nazwie zadania, id czy rozmiarze pliku znajdziemy tutaj również status.
Możliwe statusy:
+ **ignorowany** - zgłoszenie nie będzie sprawdzane, np. wysłanie po czasie,
+ **ręcznie odrzucone** - prowadzący odrzucił rozwiązanie, np. niedozwolone rozwiązanie,
+ **w kolejce** - zgłoszenie oczekuje na rozpoczęcie sprawdzania, jest sprawdzane lub oczekiwanie na wynik sprawdzania
+ **czekanie na przetworzenie** - zgłoszenie oczekuje na przetwarzanie (tylko jedno zgłoszenie użytkownika może być przetwarzane, czyli w stanie "w kolejce", pozostałe oczekuje)
+ **błąd wewnętrzny testerki** - lepiej, żeby się nie pojawił :)
+ **naruszenie regulaminu** - wykryto operacje niezgodną z regulaminem
+ **brak nagłówka** - brak podpisu w pierwszej linii programu
+ **błąd kompilacji** - kompilacja zakończyła się błędem (w takiej sytuacji przeważnie można zobaczyć też logi kompilacji ze szczegółami błędu) 
+ **błąd wykonania** - program wykonał nieprawidłową operacje, np. wyjście poza pamięć, dzielenie przez zero, zwrócił wartość inna niż 0
+ **błąd wykonania: przekroczony czas** - program działa zbyt długo, niekoniecznie wykonując jakiekolwiek operacje
+ **przekroczony czas** - program zużył zbyt wiele czasu procesora
+ **przekroczony rozmiar wyjścia** - program wypisał zbyt wiele na standardowe wyjście
+ **zła odpowiedz** - odpowiedź udzielona przez program jest niepoprawna (warto sprawdzić czy program nie wypisuje zachęt np. "podaj M i N", wartości pośrednich wykorzystywanych do debugowania czy format jest dokładnie taki jak w przykładowym rozwiązaniu),
+ **program zaakceptowany** - o tym wszyscy marzą :)

### Rankingi
Każdy ze studentów może sprawdzić swoje osiągniecia w porównaniu do innych w zakładce **Rankingi**. Rankingi prezentują zdobyte punkty oraz czasy wykonania programów poprzez poszczególnych użytkowników, jednak ich dane są anonimowe (prezentowane są tylko pseudonimy). Niektórzy prowadzący udostępniają również rankingi długości rozwiązania - nie są one brane pod uwagę przy ocenie.

### Ogólna pomoc
Ogólna pomoc dostępna jest pod adresem [https://sites.google.com/site/bacahelp/](https://sites.google.com/site/bacahelp/).

### Bonus - Mam ten kod!
Na koniec drobna uwaga od nas - w czasie zmagań z BaCą nigdy nie zapominaj, że [Masz ten kod!](https://www.youtube.com/watch?v=YdWo5zbbGnY).