## Rejestracje

Studenci naszego wydziału samodzielnie rejestrują się na przedmioty, które chcą zaliczać w danym semestrze. Wyjątkiem od tej reguły jest pierwszy semestr studiów pierwszego stopnia, gdzie studenci automatycznie są zapisywani i przydzielani do grup ćwiczeniowych. Bardzo ważne jest, aby pamiętać, że tuż przed semestrem zimowym należy zadbać o to, żeby zarejestrować się na przedmioty oraz bezpośrednio do grup w przeznaczonych do tego celu terminach.


### Prerejestracja
Rejestracja na przedmioty (inaczej prerejestracja) jest bardzo ważna. Dzięki niej pracownicy WMiI wiedzą, ile osób chce uczęszczać na zajęcia z danego przedmiotu i tworzą odpowiednią liczbę grup ćwiczeniowych. W czasie prerejestracji możesz wybrać do 10 przedmiotów. Priorytet nadawany poszczególnym przedmiotom nie jest brany pod uwagę.


### Rejestracja do grup
Rejestracja do grup polega na wybraniu sobie konkretnej grupy ćwiczeniowej, do której przypisany jest prowadzący, dzień i godzina odbywania się zajęć. Ważne jest, że podczas rejestracji do grupy ćwiczeniowej automatycznie rejestrowani jesteśmy również na wykład. Należy także pamiętać, że jeśli student nie zarejestruje się na dany przedmiot w czasie prerejestracji, nie będzie mógł w tej turze rejestrować się do grup utworzonych w ramach tego przedmiotu. 


Niezwykle ważnym czynnikiem podczas tej części rejestracji jest podział na tury, który przeprowadzany wg rankingu średniej. Oznacza to, że w systemie USOS w zakładce DLA STUDENTÓW -> RANKINGI sekretariat zdefiniuję ranking, w którym będziemy mogli zobaczyć swoją średnią ocen za ubiegły semestr (lub średnią ze studiów w przypadku studentów 1 roku studiów magisterskich). Zgodnie z tym rankingiem studenci zostaną podzieleni na kolejnych 5 tur, w których znajdą się kolejno po 20% studentów licząc od najlepszych (czyli np 1 tura osoby ze średnią 5,0 - 4,5. 2 tura 4,49 - 4,0 etc). Ważne jest, że granice te są ustalane na podstawie rankingu tak, aby w każdej turze dopuszczona do rejestracji została równa liczba studentów. Informacja na temat podziału wyznaczonego w danej rejestracji będzie podana przed zapisami drogą mailową. 


### Giełda
Jeśli student przegapi rejestrację na przedmiot, będzie musiał poczekać na tak zwaną giełdę, gdzie nie będzie miał już tak swobodnego wyboru jak w pierwszej turze, ponieważ większość miejsc będzie już zajęta. Giełdą nazywana jest trzecia część rejestracji, do której dopuszczeni są wszyscy studenci niezależnie od tego czy wzięli udział w prerejestracji (rejestracji na przedmioty) czy nie, oraz niezależnie od średniej ocen. 


Giełda ma za zadanie spełnić dwie podstawowe funkcje:
- Pozwolić na wymianę miejsc między grupami studentom, którzy wyrażą taką chęć. Oznacza to, że daje nam możliwość wybrania innej (preferowanej) grupy ćwiczeniowej. Jeżeli w upatrzonej przez nas grupie znajdzie się osoba, która wyrazi chęć wpisania się do naszej grupy, wówczas system USOS dokonuje automatycznej podmiany.
- Podczas giełdy zazwyczaj (choć nie jest to regułą) otwierane jest kilka nowych miejsc w grupach, co umożliwia dopisanie się na zajęcia osobom, które przegapiły z jakiś powodów pierwsze dwie części rejestracji.

W ostateczności, jeśli student przegapi wszystkie możliwe terminy rejestracji, a będzie chciał uczestniczyć w zajęciach z danego przedmiotu, powinien się zgłosić do sekretariatu dydaktycznego swojego Instytutu lub Katedry.


Terminy rejestracji na przedmioty oraz bezpośrednio do grup pojawiają się w zakładce DLA STUDENTA->REJESTRACJE->kalendarz. Można je także znaleźć w zakładce AKTUALNOŚCI.
 
 
 
 