# Studiowanie i narzędzia studenta

## USOS

Poniższy rozdział zostanie poświęcony na omówienie najważniejszych kwestii dotyczących obsługi studenckiego konta w systemie USOSweb ([www.usosweb.uj.edu.pl](http://www.usosweb.uj.edu.pl)). Postaramy się pokazać Wam, że nie taki diabeł straszny, jak go malują ;)


### Elektroniczny indeks

Na Uniwersytecie Jagiellońskim od roku akademickiego 2011/2012 obowiązuje tak zwany e-indeks. Mimo to papierowy indeks może zostać wydany studentowi na jego wniosek, a prowadzący zajęcia ma obowiązek wpisać ocenę do indeksu na prośbę studenta.   

Wszystkie oceny studenta wprowadzane są do systemu USOS, a znaleźć je można w zakładce: DLA STUDENTA-&gt;MOJE STUDIA-&gt;oceny. Zdarza się także, że prowadzący wpisują do USOS-a cząstkowe punktacje lub oceny z przeprowadzonych sprawdzianów czy kolokwiów i takich informacji należy szukać w zakładce MÓJ USOSWEB (sprawdziany studenta).

### Poczta uniwersytecka

Poczta Uniwersytecka od 2014 roku działa w chmurze, w oparciu o usługę Office 365, dzięki czemu jej użytkownicy mają dostęp do wielu darmowych usług online, takich jak Word, Excel czy OneDrive. Od chwili aktywacji nowej poczty tylko konto w Poczcie Uniwersyteckiej umożliwi dostęp do uniwersyteckiego Wi-Fi czy extranetu.

Aby aktywować konto poczty uniwersyteckiej wystarczy przejść do zakładki MODUŁY DODATKOWE-&gt;AKTYWACJA POCZTY Po wykonaniu tych kroków będzie można logować się do poczty poprzez stronę: [https://outlook.com/student.uj.edu.pl](https://outlook.com/student.uj.edu.pl) oraz przez system USOS. Pełna aktywacja konta dla nowego użytkownika Poczty Uniwersyteckiej może zająć do 24 godzin.

Więcej informacji na temat funkcjonalności usługi Office 365 znajdziecie na stronie: [http://www.przewodniki.uj.edu.pl/poczta/student/dodatkowe-mozliwosci/](http://www.przewodniki.uj.edu.pl/poczta/student/dodatkowe-mozliwosci/)

### Rejestracja na przedmioty a rejestracja bezpośrednio do grup

Studenci naszego wydziału samodzielnie rejestrują się na przedmioty, które chcą zaliczać w danym semestrze. Wyjątkiem od tej reguły jest pierwszy semestr studiów pierwszego stopnia, gdzie studenci automatycznie są zapisywani i przydzielani do grup ćwiczeniowych w kolejności alfabetycznej. Bardzo ważne jest, aby pamiętać, że tuż przed semestrem zimowym należy zadbać o to, żeby zarejestrować się na przedmioty oraz bezpośrednio do grup w przeznaczonych do tego celu terminach.

Rejestracja na przedmioty jest bardzo ważna. Dzięki niej pracownicy WMiI wiedzą, ile osób chce uczęszczać na zajęcia i tworzą odpowiednią liczbę grup ćwiczeniowych. Rejestracja bezpośrednio do grup polega na wybraniu sobie konkretnej grupy ćwiczeniowej, do której przypisany jest prowadzący, dzień i godzina odbywania się zajęć. Na wykłady są automatycznie zapisani wszyscy studenci, którzy wzięli udział w rejestracji przedmiotowej.

Należy także pamiętać, że jeśli student nie zarejestruje się na dany przedmiot, nie będzie mógł rejestrować się do grup utworzonych w ramach tego przedmiotu. Jeśli student przegapi termin rejestracji na przedmiot, będzie musiał poczekać na późniejsze tury rejestracji bezpośrednio do grup, gdzie nie będzie miał już tak swobodnego wyboru jak w pierwszej turze, ponieważ większość miejsc będzie już zajęta.

W ostateczności, jeśli student przegapi wszystkie możliwe terminy rejestracji, a będzie chciał uczestniczyć w zajęciach z danego przedmiotu, powinien się zgłosić do sekretariatu dydaktycznego swojego Instytutu lub Katedry.

Terminy rejestracji na przedmioty oraz bezpośrednio do grup pojawiają się w zakładce DLA STUDENTA-&gt;REJESTRACJE-&gt;kalendarz. Można je także znaleźć w zakładce AKTUALNOŚCI.

### Podpięcia

Podpięcie to przypisanie przedmiotu, na który wpisany jest student, do programu studiów, który student realizuje i w ramach którego ma być rozliczany przedmiot.

Należy podpiąć wszystkie przedmioty, jednak ze względu na ich charakter wyróżniamy następujący podział:

+ **Przedmioty objęte planem studiów** powinny zostać podpięte pod program i odpowiedni etap studiów. Podpięcie pod etap może zostać uzupełnione w terminie późniejszym, jeśli w momencie wpisu na przedmiot odpowiedni etap studiów dla studenta jeszcze nie istnieje, w szczególności dla przedmiotów realizowanych awansem, kursów realizowanych w Studium Pedagogicznym UJ, bądź przedmiotów w rejestracji na kolejny rok akademicki, uruchamianej przed rozliczeniem poprzedniego roku
+ **Przedmioty nieobjęte planem studiów**, w szczególności kursy realizowane w ramach wolnych żetonów w Jagiellońskim Centrum Językowym, powinny zostać podpięte tylko pod program, z wykorzystaniem opcji "rezygnacja z zaliczenia". Nie będą one brane pod uwagę w procesie rozliczenia studiów, uwzględniane w średniej ocen ani wykazywane na deklaracjach

W przypadku przedmiotów, na które studenci rejestrują się poprzez USOSweb podpięcia należy wykonywać na bieżąco. Rejestracja na przedmiot bez dokonania podpięcia jest traktowana jako nieskuteczna. Z przedmiotów niepodpiętych studenci mogą być wyrejestrowywani w trakcie najbliższej planowej migracji danych między USOSweb a USOS (wykonywanej codziennie około 04:00 rano).

Wszystkie pozostałe przedmioty, na które student zostanie zapisany muszą być podpięte przez studenta w USOSweb:

+ przedmioty całoroczne oraz prowadzone w semestrze zimowym - do dnia 22 października.

+ przedmioty prowadzone w semestrze letnim - do 8 marca.

Przedmioty niepodpięte zgodnie z powyższymi terminami zostaną usunięte automatycznie w ciągu kolejnego dnia roboczego (odpowiednio 23 października i 9 marca).

Podpięcia znajdziemy w zakładce: DLA STUDENTÓW-&gt;MOJE STUDIA

### Deklaracja przedmiotów

Student ma obowiązek zadeklarowania swojego planu zajęć w każdym z semestrów nauki. Deklarację taką należy wydrukować, podpisać oraz zanieść do sekretariatu swojego Instytutu lub Katedry. Terminów na składanie deklaracji przedmiotów należy szukać w zakładce AKTUALNOŚCI - zazwyczaj pojawiają się tam po rozpoczęciu danego semestru.

Należy pamiętać o tym, że każdy zadeklarowany przez studenta przedmiot musi zostać przez niego zaliczony przed ukończeniem studiów - przepis ten obowiązuje wszystkich studentów, którzy rozpoczynali studia w roku akademickim 2012/2013 i latach późniejszych.

Deklaracje przedmiotów znaleźć można w zakładce: DLA STUDENTÓW-&gt;REJESTRACJA.

### Płatności

Wszelkie zobowiązania finansowe studenta wobec swojego Instytutu, Katedry czy Wydziału widoczne są w zakładce płatności. Jeśli student powtarza rok to właśnie w tym miejscu znajdzie informacje o numerze konta, pozostałej do zapłacenia kwocie i terminie zapłaty.

Dokonanie wpłaty powinno spowodować uaktualnienie informacji o płatnościach na USOSie. Jeżeli w ciągu tygodnia od zapłacenia należności informacje dostępne w USOSie się nie zmieniły, należy skontaktować się z sekretariatem lub dziekanatem studenckim i wyjaśnić przyczynę braku rozliczenia.

Płatności znaleźć można w zakładce: DLA STUDENTÓW-&gt;MOJE STUDIA.

### Wnioski

Wnioski o przyznanie miejsca w domu studenckim, o uzyskanie świadczeń takich jak: zapomoga, stypendium socjalne, stypendium specjalne czy rektorskie trzeba wypełnić i wydrukować w systemie USOSweb.

Dostępne do wypełnienia wnioski pojawiają się w zakładce: DLA STUDENTÓW-&gt;MOJE STUDIA razem z terminami, w których można je wypełniać.

Więcej informacji na temat wniosków znajdziecie w rozdziale  [Pomoc Materialna](#Pomoc-materialna).

### Rankingi

Rankingi na naszym wydziale są tworzone w szczególności na potrzeby studentów ubiegających się o stypendium rektora dla najlepszych studentów. W zakładce tej znajdziesz ilość przyznanych Ci punktów, liczbę studentów w rankingu i swoją pozycję na tej liście.

Rankingi znaleźć można w zakładce: DLA STUDENTÓW-&gt;MOJE STUDIA.

### Ankiety

USOS umożliwia wypełnianie anonimowych ankiet dotyczących pracowników dydaktycznych oraz administracyjnych, z którymi studenci naszego wydziału na co dzień mają kontakt. Jest to bardzo istotne, ponieważ wyniki tych ankiet mają realny wpływ na jakość kształcenia i są brane pod uwagę przy przyznawaniu nagród pracowniczych czy decyzji o realizowanych w ramach programu studiów kursach i ich prowadzących.

Ankiety, które znajdziecie na USOSie zawierają kilka prostych pytań poruszających takie kwestie jak: nastawienie pracownika do studentów, poziom stawianych wymagań, sposób prowadzenia zajęć, punktualność.

Ze swojej strony bardzo zachęcamy do ich wypełniania, ponieważ wiemy, że Wasze odpowiedzi mogą przyczynić się do polepszenia jakości nauczania na WMiI.

Ankiety znaleźć można w zakładce: DLA STUDENTÓW-&gt;MOJE STUDIA.

## Poczta, konta, wifi

Konta, do których masz dostęp można podzielić na uniwersyteckie (ogólnouczelniane), wydziałowe i instytutowe oraz pozostałe (do pojedynczych systemów). Jest ich wiele (ale w końcu jesteś na matematyce/informatyce - nie powinno to stanowić dla Ciebie problemu) i każdy z nich jest ważny. Naturalnie pierwszą rzeczą, którą powinieneś z nimi zrobić jest zmiana hasła - to nie tylko twoje dane, ale także systemy uczelniane - dbaj o nie.

### Konto ogólnouczelniane

Zwane jest głównie "logowaniem przez USOSa". Początkowo login do tego konta ma postać **pesel@usosweb.uj.edu.pl**, zaś hasłem jest twoje hasło z systemu ERK. Login ten należy zmienić do postaci **imie.nazwisko@student.uj.edu.pl** (lub podobnej jeżeli w systemie jest juz ktos o takim loginie) na USOSwebie w zakładce Moduły Dodatkowe-&gt;Aktywacja Poczty. 

Konto to da Ci dostęp do samego USOSweba, systemu rejestracji żetonowych, Pegaza (o którym przeczytać możesz poniżej) oraz poczty uniwersyteckiej  połączonej z nieco ograniczoną wersją Office 365  ([https://login.microsoftonline.com/](https://login.microsoftonline.com/) - "konto organizacyjne" -  dzięki czemu dostępny jest dysk sieciowy (1TB)  i chmurowa wersja pakietu Office). Te dane posłużą Ci także do zalogowania się do WiFi uczelnianego, w tym sieci Eduroam oraz extranetu w którym można przeglądać bazy naukowe.

Problemami związanymi z tym kontem zajmuje się SUSS - Sekcja Usług Sieciowo-Serwerowych - [http://www.suss.uj.edu.pl/informacje-dla-uzytkownikow](http://www.suss.uj.edu.pl/informacje-dla-uzytkownikow)

### Konta wydziałowe

Login i hasło do tego systemu dostałeś wraz z legitymacją (mała biała karteczka; zmiana przez linuksa wydziałowego). Nazwa użytkownika ma formę **z+numer indeksu** (np. z1234567). Służy on do logowania się na komputerach w pracowniach (na windowsach, jeśli chcesz mieć dostęp do swoich plików, a na linuksach obowiązkowo) i zdalnie (też z domu - jeśli chcesz mieć dostęp do swoich plików) do wydziałowego linuksa - tego w domenie .matinf.uj.edu.pl. Szczegółowa lista konkretnych serwerów dostępna jest na [https://intra.matinf.uj.edu.pl/](https://intra.matinf.uj.edu.pl/) (login i hasło - wydziałowe). Znajdziesz tam także informacje o licencjach, do jakich masz dostęp (m.in. Mathematica i Microsoft Dreamspark Premium - więcej o nich w osobnym rozdziale). Na intrze znajdziesz kontakt do administratorów, którzy zresetują Ci w razie potrzeby hasło. Rezydują oni w pokoju 1021.

### Konta instytutowe (II, MK)

Do tego konta obowiązuje ten sam login co do konta ogólnouczelnianego, lecz hasło jest niezależne (początkowo jednak takie samo). Należy je zmienić osobno przez linuksa instytutowego.

Dostajesz się za jego pomocą do poczty instytutowej (np. **imie.nazwisko@ii.uj.edu.pl**) oraz instytutowych linuksów - elf i virgo.ii.uj.edu.pl. Daje ono także dostęp do tzw. Intry (intranetu) na stronach pracowników i studentów na serwerze ww2.ii.uj.edu.pl gdzie zamieszczane są różne rzeczy - od materiałów do zajęć po alternatywne wersje USOSa, czyli tabelki z punktami - wszystko leży w gestii prowadzącego. Sam też możesz założyć sobie taką stronę - o tym w osobnej sekcji.

Do wszystkich serwerów Linuksowych można się łączyć po SSH - także spoza uczelni. Na windowsie zalecamy PuTTY oraz WinSCP (oba darmowe). Administrator instytutowy ma siedzibę w 1067.

### Konta pocztowe

**Twoim obowiązkiem jest ich sprawdzanie**! Jak powiedział jeden z wykładowców - "pierwsza rzecz rano - umyć się, druga - sprawdzić pocztę!" ;)

Na **ogólnouczelnianej** (adres **imię.nazwisko@student.uj.edu.pl**) wiele się nie dzieje, choć tą drogą dochodzą wiadomości przesyłane masowo przez prowadzących przez system USOS (więcej na ten temat w sekcji o przekierowaniu poczty) oraz pojawiają się tam przydatne informacje dotyczące wszystkich studentów. Dostępna jest pod adresem [https://login.microsoftonline.com](https://login.microsoftonline.com/) lub po prostu [http://poczta.uj.edu.pl](http://poczta.uj.edu.pl).

Natomiast **poczta** **instytutowa** (adres **imię.nazwisko@ii/im.uj.edu.pl**) jest krytyczna - poza ogłoszeniami mniej istotnymi (wykłady otwarte, praktyki, staże, konkursy itp.) są tam rozsyłane komunikaty sekretariatu o legitymacjach, konieczności złożenia deklaracji, podpięciu jakiegoś kursu itp. Dla informatyków z IIMK dostępna jest pod adresem [https://mail.ii.uj.edu.pl/](https://mail.ii.uj.edu.pl).

IM również udostępnia swoim studentom i pracownikom skrzynkę pocztową. Strona do logowania: [https://www2.im.uj.edu.pl/mail/src/login.php](https://www2.im.uj.edu.pl/mail/src/login.php%20). Informacje przesyłane na instytutową pocztę dotyczą głównie ogłoszeń sekretariatu, które są jednak umieszczane  także na stronie ogłoszeń studenckich (więcej w osobnej sekcji). Jest to także sposób informowania o swoich działaniach stosowany przez Wydziałową Radę Samorządu Studentów oraz niektóre koła naukowe. Co tydzień przesyłana jest także informacja o odbywających się w najbliższym czasie seminariach. Użycie konta w domenie IM UJ jest także konieczne do uzyskania studenckiej licencji programu Wolfram Mathematica (szczegóły po zalogowaniu się na stronę [https://intra.matinf.uj.edu.pl/](https://intra.matinf.uj.edu.pl/)).

### Przekierowanie poczty

Jedynie dwa powyższe adresy służą do komunikacji z prowadzącymi zajęcia - chyba nie chciałbyś, aby byle kto podpisując się twoim imieniem i nazwiskiem dowiedział się, że zawaliłeś kolosa.

Najlepiej ustawić sobie przekierowanie na własną skrzynkę, żeby dostawać powiadomienia o nowych wiadomościach.

Na **instytutowej** robimy to następująco: *Opcje -&gt; Autoresponder-Mail Forwarding* -&gt; *Forward incoming messages to addresses listed below*, a na **uczelnianej**:  ikonka koła zębatego w prawym górnym rogu -&gt; opcje -&gt; poczta -&gt; automatyczne przetwarzanie -&gt; reguły skrzynki odbiorczej -&gt; + (dodaj) -&gt; nazwa: cokolwiek, gdy nadejdzie wiadomość i: \[zastosuj do wszystkich wiadomości\], wykonaj następujące czynności: prześlij dalej, przekieruj lub wyślij / prześlij wiadomość dalej do… -&gt; adres email, OK, OK

Zwróć uwagę, że na USOSwebie funkcjonuje **u-mail**, czyli możliwość wysłania maila na skrzynkę użytkownika. Żeby życie było cięższe, niektórzy prowadzący używają tego systemu do rozsysłania ogłoszeń. Adres email importowany jest co prawda z ERK, ale warto go zweryfikować. Zrobisz to przez Mój usosweb &gt; wizytówka &gt; zmiana adresu email.

Pamiętaj żeby szczególnie na początku roku akademickiego sprawdzać folder spam na swojej skrzynce i na bieżąco dodawać uczelniane maile do białej listy.

### Pegaz
Pegaz ([http://pegaz.uj.edu.pl](http://pegaz.uj.edu.pl/))  to platforma, na której wykładowcy i ćwiczeniowcy umieszczają materiały (np. zadania) i ogłoszenia (m.in. terminy egzaminów) związane z danym przedmiotem. Są tam także fora dyskusyjne, na których 
szczególna aktywność odnotowywana jest przy kursach z programowania (możesz tam np prosić o wskazówki od prowadzącego odnośnie twojego rozwiązania). Na pewno przejdziesz tam 
jeden kurs e‐learningowy - szkolenie BHP. Login i hasło obowiązują  takie same jak na USOSweb.

### WiFi

Na naszym wydziale dostepne są następujące sieci: UJ‐open, UJ‐edu / UJ‐edu1 oraz Eduoroam.

**UJ-open** dostępna jest na szybko, bez szyfrowania. Po połączeniu jak przy większości hotspotów wymagane będzie zalogowanie (odbędzie 
się przekierowanie z pierwszej strony WWW) przy wykorzystaniu danych z 
USOSa. **Nie jest to sieć zalecana do codziennego użytku**, ponadto część portów jest zablokowana.

Siecią właściwą jest **UJ-edu**&lt;numerek&gt; - wymagają one uwierzytelniania przez WPA2-Enterprise (znowu - dane z USOSa) z protokołem EAP-GTC/PEAP lub EAP-TTLS/PAP (dla sieci z jedynką). Jak to zrobić? W dużym skrócie:

+ **Android** i **Linuksy**, które potrafią się łączyć z domowym routerem nie będą miały problemu. Wystarczy w ustawieniach sieci podać dane logowania z USOSa.
+ **Windows** odpowiednie sterowniki może mieć już zainstalowane razem z kartą bezprzewodową (głównie intelowskie). 
+ **Windows Phone** nie wspiera i niestety nie będzie wspierał tych protokołów, ponieważ są przestarzałe :(

Jeśli nie działa - poradnik jest na [http://ksi.ii.uj.edu.pl/informator/wifi](http://ksi.ii.uj.edu.pl/informator/wifi). Pamiętaj również, że w razie problemów możesz zajrzeć do siedziby KSI, gdzie zawsze znajdzie się ktoś kto skonfigurował to co najmniej raz. Większość kół naukowych na naszym wydziale posiada również własne routery, z których możesz korzystać będąc ich członkiem.

Ogólne wskazówki SUSSu - [http://www.suss.uj.edu.pl/dostep-bezprzewodowy](http://www.suss.uj.edu.pl/dostep-bezprzewodowy)

**Eduroam**  to sieć hotspotów która jest dostępna na wielu znaczących uniwersytetach na całym świecie. Dostęp do niej możesz uzyskać również poprzez dane z USOSweb. Łączenie się z tą siecią przebiega bez problemów na wszystkich urządzeniach. Więcej o Eduroam znajdziesz na 
[https://www.eduroam.pl/](https://www.eduroam.pl/). 


### Extranet

Extranet na Uniwersytecie Jagiellońskim jest w zasadzie webowym proxy, umożliwiającym przeglądanie zasobów internetu przy użyciu IP Uniwersytetu.

UJ posiada wykupiony dostęp do wielu naukowych treści w postaci elektronicznej - przede wszystkim do artykułów z czasopism naukowych z całego świata. Zasoby te udostępnione są dla puli adresów IP używanych przez UJ, dlatego mamy do nich dostęp z komputerów podpiętych do sieci uniwersyteckiej. Jeśli jednak chcemy skorzystać z nich np. z domu, pozostaje nam skorzystać z extranetu, do którego logujemy się danymi z USOSa, a którego bramka znajduje się pod adresem [https://extranet.uj.edu.pl/](https://extranet.uj.edu.pl/)

### Własna strona na serwerze instytutowym

Na serwerze instytutowym (II) można także umieścić własną prostą stronę internetową (obsługuje PHP). Będzie ona dostępna pod, jakże pięknym, adresem [http://ww2.ii.uj.edu.pl/~użytkownik/](http://ww2.ii.uj.edu.pl/~użytkownik/) (gdzie użytkownik to coś w rodzaju z1234567). Wystarczy założyć w katalogu domowym na serwerze elf.ii.uj.edu.pl katalog "public_html", nadać mu prawa 755 (chmod 755 public_html/) i wrzucać pliki. Jeśli chcesz - możesz także założyć katalog chroniony hasłem wydziałowym - tak robią niektórzy wykładowcy by ograniczyć dostęp do materiałów z wykładu tylko dla studentów. Wystarczy, że założysz katalog "intra" w "public_html".

### BaCa

BaCa ([http://baca.ii.uj.edu.pl](http://baca.ii.uj.edu.pl/) ) to automatyczna testerka zadań. Po przesłaniu kodu źródłowego zadania, system sam sprawdza, czy twój program działa poprawnie i w zależności od tego ile testów uda ci się zaliczyć przydziela odpowiednią ilość punktów. Działa tam też antyplagiatorka - pamiętaj więc o uczciwości! Hasło do BaCy dostaniesz od prowadzącego dany kurs (na początek z Programowania 1) w USOSwebie w zakładce sprawdziany. Niestety, nie jest to hasło globalne i każdy kurs ma osobne konto. W razie potrzeby, prowadzący grupę może zresetować ci hasło do konta. Ogólna pomoc dostępna jest pod adresem [https://sites.google.com/site/bacahelp/](https://sites.google.com/site/bacahelp/).

### Strona ogłoszeń studenckich IM

Stroną, którą regularnie powinien odwiedzać każdy student matematyki są ogłoszenia studenckie sekretariatu dydaktycznego, dostępne pod adresem: [https://www2.im.uj.edu.pl/board/viewforum.php?f=1
](https://www2.im.uj.edu.pl/board/viewforum.php?f=1)Na stronie zamieszczane są informacje o wszystkich sprawach administracyjnych, które dotyczą studentów - rejestracjach na zajęcia, terminach składania deklaracji przedmiotowych, możliwości przedłużenia legitymacji. Pojawiają się tam także ogłoszenia o odwołanych zajęciach i dyżurach (choć nie wszyscy pracownicy stosują ten kanał komunikacji). Umieszczane są tam informacje o oferowanych przedmiotach dodatkowych, dostępnych stypendiach i możliwości wzięcia udziału w wymianie zagranicznej. Poprzez ogłoszenia sekretariatu o swoich działaniach informują także koła naukowe.
Zalecamy sprawdzanie nowych ogłoszeń przynajmniej raz dziennie.

### "Portal akademicki"

Mało kto wie, ale dostęp do niektórych stron w domenie uj.edu.pl może wymagać logowania przez USOSa - są to na przykład zbiory formularzy w biurze kwestora.

Generalnie nie musisz się tam logować, póki nie ujrzysz komunikatu "Nie masz uprawnień lub nie jesteś zalogowany."

Jeśli nie masz co robić, możesz sobie utworzyć (wyklikać) własną stronę (w formacie uj.edu.pl/user/imie.nazwisko).

### Komputery na wydziale

Po stronie informatyki są trzy typy komputerów - dyskowe z Windowsem 10 (na który logujesz się tylko kontem student bez hasła), bezdyskowe oraz stacje robocze Apple (przeznaczone na przedmiot "Programowanie iOS" - spokojnie, jest fakultatywny).

Na bezdyskowych możesz zabootować Linuksa, do którego działa konto wydziałowe lub maszynę wirtualną z Windowsem 7 - masz na niej pełne prawa administratora, ale przechowywany jest jedynie profil - jeśli się zalogujesz. Ważna uwaga - urządzenia USB do maszyny podpinasz przez menu, które się pojawi po najechaniu kursorem do dolnej krawędzi. Jeśli wpadnie Ci do głowy próba zamknięcia "okna" VirtualBox - niestety, ale host linuksowy ubije system.

Quota na dysku sieciowym wynosi zaledwie 100MB (współdzielone z kontem pocztowym), więc należy uważać i okresowo czyścić katalog plików tymczasowych.

Pamiętaj, że dzięki możliwości zapisaniu plików na swoim profilu dostępnym z każdego miejsca z internetem (poprzez ssh - patrz opis kont), pendrive nie jest ci potrzebny - co nie zmienia faktu, że zalecamy robić backupy ;)



