---
layout: page
title: Konta pocztowe
--- 

Niezależnie od kierunku studiów, **Twoim obowiązkiem jest ich sprawdzanie**! Jak powiedział jeden z wykładowców - "pierwsza rzecz rano - umyć się, druga - sprawdzić pocztę!" ;) 

### Poczta uniwersytecka

Zwane jest głównie "logowaniem przez USOSa". Początkowo login do tego konta ma postać pesel@usosweb.uj.edu.pl, zaś hasłem jest twoje hasło z systemu ERK. Login ten należy zmienić do postaci imie.nazwisko@student.uj.edu.pl (lub podobnej jeżeli w systemie jest juz ktos o takim loginie) na USOSwebie w zakładce Moduły Dodatkowe-&gt;Aktywacja Poczty. 

Konto to da Ci dostęp do samego USOSweba, systemu rejestracji żetonowych, Pegaza (o którym przeczytać możesz poniżej) oraz poczty uniwersyteckiej  połączonej z nieco ograniczoną wersją Office 365  ([https://login.microsoftonline.com/](https://login.microsoftonline.com/) - "konto organizacyjne" -  dzięki czemu dostępny jest dysk sieciowy (1TB)  i chmurowa wersja pakietu Office). Te dane posłużą Ci także do zalogowania się do WiFi uczelnianego, w tym sieci Eduroam oraz extranetu w którym można przeglądać bazy naukowe.

Problemami związanymi z tym kontem zajmuje się Dział Usług Informatycznych - [http://www.pomocit.uj.edu.pl/](http://www.pomocit.uj.edu.pl/)


### Konta pocztowe
Przyjęte rozwiązania różnią się jednak między informatyczną a matematyczną stroną Wydziału.

Z perspektywy informatyków, na **ogólnouczelnianej** poczcie (adres **imię.nazwisko@student.uj.edu.pl**) wiele się nie dzieje, choć tą drogą dochodzą wiadomości przesyłane masowo przez prowadzących przez system USOS (więcej na ten temat w sekcji o przekierowaniu poczty) oraz pojawiają się tam przydatne informacje dotyczące wszystkich studentów. Dostępna jest pod adresem [https://login.microsoftonline.com](https://login.microsoftonline.com/) lub po prostu [http://poczta.uj.edu.pl](http://poczta.uj.edu.pl). 

Dla informatyków krytyczna jest **poczta** **instytutowa** (adres **imię.nazwisko@ii.uj.edu.pl**) - poza ogłoszeniami mniej istotnymi (wykłady otwarte, praktyki, staże, konkursy itp.) są tam rozsyłane komunikaty sekretariatu o legitymacjach, konieczności złożenia deklaracji, podpięciu jakiegoś kursu itp. Dla informatyków z IIMK dostępna jest pod adresem [https://mail.ii.uj.edu.pl/](https://mail.ii.uj.edu.pl).

Wykładowcy po stronie matematycznej preferują przesyłanie materiałów, list zadań i wiadomości organizacyjnych za pośrednictwem systemu USOS. Należy więc regularnie sprawdzać podaną do kontaktu skrzynkę pocztową (**ujotowską** lub prywatną - więcej w sekcji o przekierowaniu poczty). Warto jednak w tym miejscu zwrócić uwagę, że niektórzy prowadzący umieszczają materiały na własnych stronach internetowych.

IM również udostępnia swoim studentom i pracownikom skrzynkę pocztową (strona do logowania: [https://www2.im.uj.edu.pl/mail/src/login.php](https://www2.im.uj.edu.pl/mail/src/login.php), dane takie same, jak do wydziałowych komputerów), choć nie odgrywa ona takiej roli, jak w IIMK. Informacje przesyłane na instytutową pocztę dotyczą głównie ogłoszeń sekretariatu, które są jednak umieszczane  także na stronie ogłoszeń studenckich (więcej w osobnej sekcji). Jest to również sposób informowania o swoich działaniach stosowany przez Wydziałową Radę Samorządu Studentów oraz niektóre koła naukowe. Co tydzień przesyłana jest także informacja o odbywających się w najbliższym czasie seminariach. Użycie konta w domenie IM UJ jest także konieczne do uzyskania studenckiej licencji programu Wolfram Mathematica (szczegóły po zalogowaniu się na stronę [https://intra.matinf.uj.edu.pl/](https://intra.matinf.uj.edu.pl/)).


### Przekierowanie poczty

Jedynie dwa powyższe adresy służą do komunikacji z prowadzącymi zajęcia - chyba nie chciałbyś, aby byle kto podpisując się twoim imieniem i nazwiskiem dowiedział się, że zawaliłeś kolosa.

Najlepiej ustawić sobie przekierowanie na własną skrzynkę, żeby dostawać powiadomienia o nowych wiadomościach.

Na informatycznej poczcie **instytutowej** robimy to następująco: *Opcje -&gt; Autoresponder-Mail Forwarding* -&gt; *Forward incoming messages to addresses listed below*, a na **uczelnianej**:  ikonka koła zębatego w prawym górnym rogu -&gt; opcje -&gt; poczta -&gt; automatyczne przetwarzanie -&gt; reguły skrzynki odbiorczej -&gt; + (dodaj) -&gt; nazwa: cokolwiek, gdy nadejdzie wiadomość i: \[zastosuj do wszystkich wiadomości\], wykonaj następujące czynności: prześlij dalej, przekieruj lub wyślij / prześlij wiadomość dalej do… -&gt; adres email, OK, OK. Instytutowa poczta dla matematyków jest... mniej zaawansowana.

Zwróć uwagę, że na USOSwebie funkcjonuje **u-mail**, czyli możliwość wysłania maila na skrzynkę użytkownika. Żeby życie było cięższe, niektórzy prowadzący używają tego systemu do rozsysłania ogłoszeń. Adres email importowany jest co prawda z ERK, ale warto go zweryfikować. Zrobisz to przez Mój usosweb &gt; wizytówka &gt; zmiana adresu email.

Pamiętaj żeby szczególnie na początku roku akademickiego sprawdzać folder spam na swojej skrzynce i na bieżąco dodawać uczelniane maile do białej listy.
